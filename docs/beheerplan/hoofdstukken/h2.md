# Strategie

## Governance

<p class="note" title="BOMOS">
BOMOS eist: De governance van de standaard is voor iedereen helder:
* De organisatiestructuur
* De rollen en taken van commissies en van de beheerder
* De benoeming een neutraliteit van voorzitters
</p>

De 12 provincies overleggen regelmatig met elkaar over provincie-overstijgende onderwerpen. Een aantal jaren geleden deelde men ervaringen over geïntegreerd contracteren. Vanuit deze ervaringen is gebleken dat er vanuit de provincies behoefte is om meer uniformiteit aan te brengen in dit type contracten. Op deze manier ontstaat een situatie waarin provincies met en van elkaar kunnen leren. De uniformiteit leidt tot een betere herkenbaarheid van contracten waardoor faalkosten (binnen de keten) worden teruggedrongen. CROW is gevraagd om de ontwikkeling van het PCB te begeleiden. 

### Vakberaad en Stuurgroep
Het Vakberaad van de provincies is opdrachtgever voor het PCB. Het Vakberaad heeft een Stuurgroep in het leven geroepen waarin de provincies Noord-Holland, Zuid-Holland, Overijssel, Noord-Brabant en CROW participeren. De Stuurgroep is verantwoordelijk voor het PCB op strategisch niveau. 

### Kernteam
Als spin in het web acteert het kernteam. Het kernteam bestaat uit de provincies Noord-Holland, Flevoland, Drenthe, Zuid-Holland, Overijssel, Noord-Brabant, Limburg, Utrecht en CROW. Het kernteam bewaakt de kwaliteit van het PCB op tactisch niveau. 

### Projectteams of werkgroepen
Om het PCB (door) te ontwikkelen zijn er projectteams nodig. Projectteams worden door het Kernteam ingezet om voorbeelddocumenten op te stellen, om onderzoeken te doen en eisensets te ontwikkelen. De projectteams produceren en vormen het operationele niveau van het PCB. 


## Visie
Het PCB streeft naar uniformiteit in geïntegreerde contracten met een zekere mate van vrijheid. Dit draagt onder andere bij aan: 

1 - Een netwerk van provincies die elkaar en elkaars werk kennen; 
2 - Provincies leren van elkaars contracten en aanbestedingen;
3 - Provincies hebben duidelijke en herkenbare geïntegreerde contracten; 
4 - Verminderen van faalkosten in de sector.

## Financiën




